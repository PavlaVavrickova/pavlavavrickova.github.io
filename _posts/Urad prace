Jsem součástí týmu, který se zabývá projektem na vytvoření webu, který bude veřejnost blíže informovat evidenci Úřadu práce. 
Jelikož ještě nemáme nějak rozdělenou práci na projektu, našla jsem obecné informace, které pro začátek zkopíruji a vložím na web.

Průběh evidence na úřadu práce Pracovníci úřadu práce se vám budou snažit najít takovou práci, která by vyhovovala vašim možnostem a představám, 
pokuste se je proto přesně formulovat.
Přesto se může stát, že budete posláni na volné místo, které se Vám nebude zdát úplně ideální. V takovém případě je dobré vědět, že:

* v případě odmítnutí vhodného zaměstnání bez uvedení vážných důvodů můžete být z evidence sankčně vyřazeni;

* vhodné zaměstnání je takové zaměstnání, které odpovídá zdravotní způsobilosti uchazeče a pokud možno jeho kvalifikaci, schopnostem, dosavadní délce doby zaměstnání, možnosti ubytování a dopravní dosažitelnosti zaměstnání;

* délka pracovní doby vhodného zaměstnání musí činit nejméně 80 % stanovené týdenní pracovní doby a zaměstnání musí být sjednáno na dobu neurčitou, nebo na dobu určitou delší než 3 měsíce. Vhodné zaměstnání dále musí zakládat povinnost odvádět pojistné na důchodové pojištění a příspěvek na státní politiku zaměstnanosti. Při zprostředkování zaměstnání úřad práce zohlední vaši péči o malé děti a bude se snažit zprostředkovávat vám takové zaměstnání, které by vám v péči o děti nebránilo. Bude přihlížet k docházce dítěte do předškolního zařízení a k povinné školní docházce dítěte a také k místu výkonu nebo povaze zaměstnání druhého manžela.

Pro uchazeče o zaměstnání, kteří jsou vedeni v evidenci nepřetržitě déle než 2 měsíce, se od 1. 1. 2012 zavádí nabídka veřejné služby v rozsahu až 20 hodin týdně. Jestliže uchazeč bez vážného důvodu odmítne nabídku, bude vyřazen z evidence uchazečů o zaměstnání.

Beru podporu v nezaměstnanosti, mohu si ještě přivydělat?

Ne, změnou zákona o zaměstnanosti, platné od 1.1.2011 končí možnost přivýdělku po dobu pobírání podpory v nezaměstnanosti. Do roku konce loňského roku byla možnost přivýdělku do výše poloviny minimální mzdy, tedy 4000 Kč. Jestliže si někdo přivydělává nyní, nárok na podporu ztratí.

Sehnal jsem práci! Musím to nahlásit na úřadě práce… Máte povinnost oznámit úřadu práce nástup do zaměstnání nejpozději v pracovní den předcházející dni, který byl sjednán jako den nástupu do zaměstnání, a do 8 kalendářních dnů musíte doložit vznik pracovněprávního vztahu (např. pracovní smlouvou, dohodou o pracovní činnosti apod.). Stejně musíte postupovat v případě, že v průběhu evidence využijete možnost přivýdělku. Nesplnění těchto podmínek by mohlo vést k sankčnímu vyřazení, což by mohlo negativně ovlivnit vaši případnou další evidenci na úřadu práce. http://www.finance.cz/duchody-a-davky/socialni-davky/nezamestnani/prubeh-evidence-na-uradu-prace/ 
